<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0">
    <channel>
        <title><![CDATA[MyArching #ProgettoLAgo]]></title>
        <description><![CDATA[MyArching #ProgettoLAgo]]></description>
        <link>http://lago.property/</link>
        <generator>The Grid</generator>
        <lastBuildDate>Sun, 28 May 2017 13:23:46 GMT</lastBuildDate>
        <atom:link href="http://lago.property/rss.xml" rel="self" type="application/rss+xml"/>
        <pubDate>Sun, 28 May 2017 13:23:39 GMT</pubDate>
        <item>
            <title><![CDATA[Cosa proponiamo]]></title>
            <description><![CDATA[<h1>Cosa proponiamo</h1>,<iframe src="https://the-grid.github.io/ed-userhtml/?g=eJwljbsOwyAMAH8F-QPidIiqViFTx04ZugdwChKUyhhZ_fu-xhvubk47b4WMpiDRwmkcwURK9ygWpi809haiyLOdEVV1eNUu3dHga0EqjgL26XZYj5d2DQrml3OVA7GFj7_lXHXvOTfPRI9lxv9xeQO75CmV" height="510"></iframe>,<p>L’Ago, lo conosci e ci stiamo rivolgendo a te, che questo borgo lo hai vissuto e amato e continui a farlo; lo scopo di noi tutti, Tu compreso, che sei arrivato qui in questa pagina, è di fare in modo che questo bell’esempio di vita sociale e tesori della tradizione amalgamati da una architettura contadina orgogliosa e semplice possa proseguire a vivere in armonia nel futuro e nella natura. Sarebbe bello poter portare più vita a L’Ago, persone che lo vivano e che lo possano scoprire, rispettando la sua tradizione, le sue forme e i suoi tempi, restaurare i molti immobili attualmente senza una destinazione, ridare nuova vita all’impianto urbano esistente. Sarebbe bello che i giovani, e i meno giovani e la comunità tutta che ancora vive a L’Ago, o lo vive durante il periodo estivo, potesse trovare una fonte di reddito e lavoro proprio nel paese che ama. Sarebbe bello se si potessero restaurare gli immobili e aumentare il loro valore senza dover impegnare i risparmi ma si potesse gestire l’investimento necessario in modo intelligente facendo in modo che finalmente le molte case in vendita e invendute da molto tempo trovino un acquirente. Sarebbe… ma cosa manca per tramutare in “è” perché il sogno si possa realizzare?</p>,<p>L’Associazione Temporanea di Professionisti MyArching (ATP MyArching) - costola commerciale dell’associazione senza fini di lucro Archingstudio che supporta lo sviluppo tecnico e organizzativo dei liberi professionisti nel campo della progettazione civile, propone a tutti gli abitanti e proprietari immobiliari di L’Ago un progetto partecipato e condiviso per la riqualificazione del borgo ed il recupero abitativo dei tanti immobili non più vissuti e abbandonati che può tramutare questa ipotesi in una realtà concreta. Il progetto propone il restauro delle case per renderle parte di un complesso turistico ricettivo che coniuga diversi tipi di ospitalità: dall’albergo diffuso agli alloggi B&amp;B che condividano servizi comuni. In questa modo è possibile intercettare diversi tipi di investitori in un contesto integrato che permetterà, una volta raggiunto il numero ritico di adesioni all’iniziativa, di creare una vera attività turistica rendendo L’Ago integrato in modo creativo nel circuito turistico Spezzino.</p>]]></description>
            <link>http://lago.property/cosa-proponiamo/index.html</link>
            <guid isPermaLink="false">b170fdca-15e4-43ce-9072-6c5f34be2ba2</guid>
            <pubDate>Thu, 18 May 2017 17:41:21 GMT</pubDate>
        </item>
        <item>
            <title><![CDATA[Le motivazioni del progetto L’Ago]]></title>
            <description><![CDATA[<h1>Le motivazioni del progetto L’Ago</h1>,<img src="https://the-grid-user-content.s3-us-west-2.amazonaws.com/b10ab789-faa5-4511-9361-96ad21d0a746.jpg">,<h2>INTRODUZIONE AL PROGETTO</h2>,<p>L'Ago è un bucolico aggregato di edifici che trae origine all'inizio dell'undicesimo secolo, arroccato su uno stretto cucuzzolo, come accade a molti dei paesi storici inseriti nella bassa Val di Vara, insediati sulle cime dei monti in posizioni strategiche per una agevole difesa e per godere di un salubre clima. La conformazione delle strade poste ad anello e degli edifici costruiti anche con l'intento di fortificare l'abitato ricrea il tipico impianto concentrico con al centro una piazza, caratteristico anche dei centri più grossi posti a fondo valle, sia nell'alta Valle come Il “borgo rotondo” di Varese Ligure oppure la parte storica di Brugnato nella bassa valle. Gli interventi di ristrutturazione del boom economico anni 60 hanno fortunatamente lasciato indenne questo borgo che, fino agli anni 70 del secolo scorso era difficilmente raggiungibile e non aveva particolari peculiarità economiche. Con la conclusione del tratto autostradale A12 e la connessione del tratto fra la Spezia a Sestri Levante e poi, con il successivo collegamento veloce fra l'uscita del casello A 12 di Carrodano e la cittadina costiera di Levanto, si sono poste le condizioni per una ripresa di appeal turistico dell'area della bassa Val di Vara ed in particolare di L'Ago che dista 4 km dal casello suddetto ma si trova in un ramo di valle diverso rispetto a quello dove corre il collegamento autostradale godendo perciò di una quiete inusuale ai giorni nostri pur permettendo rapidi collegamenti con importanti centri di interesse commerciale e turistico. La peculiarità del comprensorio è quella di essere ancora un borgo vivo, nonostante l'abbandono di molte case, ci sono ancora abitanti, e qualche giovane che pervicacemente non intende cedere alle false comodità della vita in aree più urbanizzate e piuttosto intenderebbe sfruttare, ove si presentasse un progetto fattibile, l'opportunità di poter rendere l'abitato una fonte di guadagno, con il recupero del centro storico e della vita agreste e facendo sistema e rete turistica, in equilibrio con la natura, in una visione al passo con le attuali tendenze. La Val di Vara nel suo insieme è nota per essere la “valle del Biologico” e molte attività agricole si sono riconvertite già da molto tempo alla coltivazione biologica e alla protezione delle peculiarità locali. Tale impulso parte dalla alta Valle Vara, dove nel capoluogo, Varese Ligure, sono presenti diverse iniziative culturali ed economiche che ravvivano ogni anno lo spirito ecosostenibile della valle. Quello che si intende proporre con questo progetto quindi è un sistema che, dopo aver focalizzato le caratteristiche del patrimonio immobiliare esistente, le potenzialità offerte per la sua valorizzazione in un ottica di crescita sostenibile dell'economia locale, permetta, attraverso l'investimento immobiliare, anche diffuso in crowdfunding di creare un beneficio sia per la comunità locale sia per gli investitori e consenta la cura e la valorizzazione dell'ambiente ecologico e storico, in un'ottica “Glocal”. Il progetto mira senza costruire nuovi edifici a recuperare i molti disabitati e diroccati coinvolgendo i vecchi proprietari in una sinergica azione di promozione dell'intero comprensorio. L'obiettivo è quello di trovare investitori che anche in forma parcellizzata concorrano alla ristrutturazione di singoli edifici / stanze per poter godere sia in prima persona degli edifici ma soprattutto per lasciarli in gestione a una struttura comunitaria di albergo diffuso che possa quindi gestire il complesso di immobili in modo da renderlo produttivo ed un fattore di reddito per i proprietari e l'intera comunità.</p>,<img src="https://the-grid-user-content.s3-us-west-2.amazonaws.com/5b60b308-710d-4394-9c00-cf8e8a532b0a.jpg">,<h2>INTERRELAZIONI E RETI</h2>,<p>Una comunità acquista valore nel momento in cui la si relaziona con le altre comunità e si analizzano le potenzialità che può apportare alla rete umana che la vive. La storia ci insegna che tali gangli sono necessari per lo sviluppo e il mantenimento di una posizione di privilegio e come fulcro interessante per lo sviluppo socioeconomico dell'area. L'evoluzione contemporanea ha aggiunto ai gangli fisici anche le connessioni virtuali e lo sviluppo di valori, paralleli all'economia, ma altrettanto importanti quali la qualità di vita, l'indice di felicità raggiungibile in un determinato ambiente socio-economico e ambientale rendendo tale misurazione più complessa ma anche più attinente alla realtà. Iniziamo quindi ad analizzare l'ubicazione fisica dell'abitato e mettiamola in relazione con i vari gradi di connessione attualmente esistenti. “L'Ago" Dista 1 km dalla diramazione della SS1 Aurelia e 4 km dallo svincolo autostradale A12 Carrodano, o 7 km verso sud dallo svincolo autostradale A12 di Brugnato – borgo capoluogo della bassa Valle Vara. L'Ago, facilmente raggiungibile in tutte le stagioni, ha quindi la peculiarità di godere di un collegamento veloce e rapido alla viabilità carrabile di livello europeo per poter raggiungere velocemente punti di interesse come l'Aeroporto di Genova o quello di Pisa abilitati a collegamenti internazionali o raggiungere in modo veloce le stazioni ferroviarie più importanti di Genova e La Spezia. Dal punto di vista dei servizi commerciali, pur non essendoci nessun negozio nel borgo, a soli 7 km dal borgo stesso è ubicato il Centro commerciale ShopInn, un Outlet di interesse nazionale dove è possibile trovare ogni tipo di merce. Alla stessa distanza il centro a forma circolare di Brugnato di particolare interesse storico, offre ogni tipo di merce e locali. Sempre a Brugnato si tiene anche il mercato settimanale dove è possibile acquistare prodotti di vario genere. Oltre alle amenità della Valle e la tranquillità dei luoghi, L'Ago offre un ulteriore plus a chi vuole investire e partecipare alla vita del villaggio. Levanto, capoluogo della selvaggia costa a Nord di La Spezia da cui si diramano tutti i sentieri verso Le Cinque Terre e Bonassola, punto di partenza dei treni locali, dista solo 20 km percorribili in meno di 15 minuti di auto, attraverso uno scorrevole raccordo autostradale che permette a chi risiede in L'Ago di poter usufruire anche di giornate passate al mare in una delle pochissime spiagge della riviera Spezzina e di ritrovare il fresco e la tranquillità della valle durante le serate più calde. Questi luoghi turistici in cui il tracking e l'escursionismo la fanno da padroni e che rappresentano un'eccellenza di rilevanza internazionale consentono di allungare la stagione turistica dalla seconda quindicina di aprile fino a metà ottobre.</p>,<p>Da L’Ago a…                                                                                                                               
            Levanto Ore 0:25 Km 16,30;                                                                                    
            Borghetto di Vara Ore 0:07 Km 7,00;                                                                         
            Cinque Terre Ore 0:25 (a stazione Levanto - treni ogni mezz'ora percorrenza 10 
            minuti;                                                                                                                     
            Portovenere Ore 1:04 Via Aurelia Km 41,40;                                                              
            Lerici Ore 0:39 Via A12 Km 41,10;                                                                                      
            La Spezia Ore 0:42 Km 29,40 tramite Via Aurelia;                                                
            Genova (aeroporto) Ore 1:05 Km 82,50;                                                                        
            Pisa (aeroporto) Ore 1:11 Km 99,50;                                                                            
            Lucca (centro) Ore 1:09 Km 91,70;                                                                                
            Forte dei Marmi Versilia Ore 0:54 Km 64,80</p>,<p>Il Borgo è servito anche da una rete super WIFI che permette collegamenti internet veloci e stabili, è raggiunto dalla rete elettrica nazionale e mira a diventare un Borgo in cui tutta l'energia consumata proviene da fonte rinnovabile. Rete idrica e rete fognaria sono pienamente funzionanti.</p>,<img src="https://the-grid-user-content.s3-us-west-2.amazonaws.com/693ea4b9-6b82-4633-82b5-400ff54057be.jpg" title="L&apos;Ago ">,<h2>PROGETTO DI RIQUALIFICAZIONE DI L'AGO</h2>,<p>La proposta meta-progettuale che si intende offrire a chi vuole investire nel borgo di L'Ago parte quindi dall'analisi di tutte le peculiarità prima analizzate supportate dalla prova sul campo che si è realizzata attraverso alcuni interventi di restauro già eseguiti all'interno del centro storico e inseriti nel circuito dei B&amp;B. Gli interventi di ristrutturazione oltre a consentire l'utilizzo in alcuni periodi di vacanza da parte degli stessi proprietari possono essere messi a reddito e garantire la manutenzione pianificata dell'immobile il pagamento delle tasse e anche una rendita finanziaria il tutto senza dover investire grosse somme.  MyArching RTP attraverso la sua rete di professionisti può gestire in modo armonico i singoli progetti di ristrutturazione nel contesto del progetto globale che mira alla realizzazione di un moderno Hotel diffuso con servizi comuni gestiti da una società costituita da giovani imprenditori locali che ancora vivono il paese, non distruggendo il substrato culturale e umano presente ma integrandolo e facendolo divenire un fattore vincente. Ogni frazione di immobile potrà essere acquistata dagli investitori e adattata anche a specifiche esigenze ma tenendo comunque in considerazione anche l'utilizzo della struttura all'interno dell’albergo diffuso. Ogni unità immobiliare è venduta con progetto di ristrutturazione e opere eseguite a quota intera o in quota frazionaria con indicazione dei periodi di impiego. L'immobile restaurato sarà consegnato nei tempi concordati come da capitolati. Nel progetto saranno integrate tutte le reti necessarie e sistemi utili a migliorare la classe energetica dell'edificio e renderlo per quanto possibile energeticamente autosufficiente. Fra le varie destinazioni d'uso oltre alla residenza saranno predisposte parti relative a piccole botteghe e laboratori artigiani come studi di scultori, pittori e artisti in genere. Il pacchetto offerto da MyArching ATP nasce da una collaborazione con gli abitanti e i proprietari del borgo e prevede un ulteriore passo oltre alla semplice ristrutturazione degli immobili attraverso il metaprogetto generale a cui gli investitori possono aderire. Si adibiranno alcune parti di edifici alla realizzazione di alcuni servizi generali, una zona SPA adeguata alle esigenze dell'abitato e della potenzialità ricettive, saranno recuperati alcuni locali di proprietà della curia che sono attualmente gestiti dalla comunità locale per l'organizzazione degli eventi e le feste di paese, che possono diventare locali di incontro e di gestione e accoglienza dei visitatori e dei clienti del resort diffuso a cui tutte le proprietà restaurate potranno partecipare.     
La proposta di investimento si amplia quindi non solo alla ristrutturazione dell'immobile ma piuttosto all'inserimento della proprietà restaurata in un circuito che diventi una fonte di reddito per i proprietari e per chi vive il paese. Sarà lo stesso proprietario a decidere quanto riservare al suo uso personale e quale frazione d'immobile destinare ad un uso integrato nel sistema di albergo diffuso. Per prendere questa decisione potrà usufruire dell'aiuto dei consulenti MyArching con i quali analizzerà insieme l'utilizzo personale che vuole fare dell'immobile e comprendere il punto di equilibrio per fare si che l'immobile restaurato dia una equilibrata fonte di reddito e consenta un mantenimento della struttura senza ulteriori spese per il proprietario. In questa maniera alcuni giovani locali si occuperanno dei servizi necessari per migliorare le prestazioni del hotel diffuso e questo consentirà al paese di non spopolarsi e di divenire una fonte di reddito per i suoi abitanti.</p>,<ul><li>Servizi di pulizia delle abitazioni</li><li>Servizi di ristorazione in Suite o nelle sale ristorazione.</li><li>Servizi Well-being per la SPA (Massaggiatori ed estetista)</li><li>Servizi di accoglienza per la gestione dell'ospite suddivisi in:</li><li>Servizi di car sharing per gli spostamenti locali con auto elettriche o ibride.</li><li>Servizio di accompagnamento con autista a Stazioni e aeroporti per arrivo e partenza</li><li>Servizi di bike sharing e gestione di altre attività sportive e ludiche come ad esempio indicativo: Equitazione – Tracking - Ricerca Funghi – Pesca in fiume – Canoe e Rafting.</li><li>Servizi amministrativi per la gestione delle attività e promozione delle proprietà e del paese in rete ed in reale .</li></ul>,<h2>FASI DI ATTUAZIONE DEL METAPROGETTO</h2>,<p>La prima fase si attua nella ricerca dei proprietari di immobili e terreni della comunità di L'Ago disponibili a dare in gestione la progettazione e la valorizzazione delle loro proprietà immobiliari alla ATP MyArching che si occuperà di tutte le successive fasi di valorizzazione immobiliare. Sarà quindi indetta una assemblea pubblica in cui verrà presentato il metaprogetto e si apriranno le iscrizioni dei proprietari all'iniziativa. Saranno redatti contratti standard di affidamento di incarico professionale a pagamento posticipato (immobile con compromesso firmato dal promittente acquirente) con pagamento anticipato delle sole spese vive a piè di lista definite nel contratto stesso (spese per rilievi – spese per indagini catastali e documentali– spese per gestione della fase promozionale per la rete internazionale di promozione) .                                                  Il contratto con i proprietari immobiliari prevederà nella fattispecie:</p>,<ul><li>la definizione della soglia minima di partecipanti in numero di immobili e superfici disponibili per l'attivazione del progetto;</li><li>l'esclusiva per la gestione della vendita dell'immobile alla ATP MyArching che si avvarrà di mediatori immobiliari di fiducia e dei canali promozionali;</li><li>la progettazione esecutiva per il restauro dell'immobile inclusa la redazione di preventivi dettagliati a prezzo chiuso e capitolati d'appalto e la stipula di una convenzione con il comune per agevolare il rilascio dei permessi;</li><li>l'inserimento dell'immobile all'interno del sistema di pubblicizzazione dell'iniziativa verso potenziali acquirenti italiani e stranieri ;</li><li>la compartecipazione dell'immobile alle quote di proprietà e diritti per i servizi comuni ubicati in particolari edifici del borgo che presentano caratteristiche adatte al loro insediamento ;</li></ul>,<p>Una volta attivata la fase progettuale (fase due) per gli immobili (raggiungimento della soglia minima di partecipanti e superficie) sarà al contempo predisposta tutta la documentazione necessaria per la gestione dell'albergo diffuso, redatto il business plan relativo per la ricerca di eventuali finanziatori per l'avvio dell'operazione immobiliare nel suo complesso.</p>,<p>Nella fase di realizzazione degli interventi (fase tre) ATP MyArching si occuperà della direzione dei lavori e del controllo sugli stessi, dei collaudi fino alla consegna degli immobili chiavi in mano ai proprietari; inclusa la realizzazione degli interventi sugli immobili per parti comuni necessarie al funzionamento dell'albergo diffuso.</p>,<p>Nella fase di avvio dell'albergo diffuso (fase quattro), ATP MyArching si occuperà dell'organizzazione della parte promozionale e operativa per accompagnare la cooperativa di operatori del borgo alla autonoma gestione dei servizi e dell'albergo diffuso.</p>]]></description>
            <link>http://lago.property/le-motivazioni-del-progetto-lago/index.html</link>
            <guid isPermaLink="false">25a4d76b-c0f0-47ea-b13f-8edaa18e2e40</guid>
            <pubDate>Sun, 28 May 2017 12:59:02 GMT</pubDate>
        </item>
        <item>
            <title><![CDATA[FASI DEL PLANNING]]></title>
            <description><![CDATA[<h1>FASI DEL PLANNING</h1>,<h1>https://youtu.be/u5V1R7DsLdw</h1>]]></description>
            <link>http://lago.property/fasi-del-planning/index.html</link>
            <guid isPermaLink="false">1cc733b0-f7b6-49a8-93e0-73d20948b312</guid>
            <pubDate>Sun, 28 May 2017 13:10:29 GMT</pubDate>
        </item>
    </channel>
</rss>