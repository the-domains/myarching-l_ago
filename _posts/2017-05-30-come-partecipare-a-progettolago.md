---
inFeed: true
description: >-
  Se sei un proprietario di un immobile o di diversi immobili che non utilizzi
  in L’Ago o nei suoi immediati dintorni e vorresti metterli in vendita o
  metterli a reddito (cioè ricavare un guadagno dall’affitto degli stessi dopo
  un’operazione di restauro) ti chiediamo di compilare il modulo di preadesione
  proprietari che si trova in alto nella home page. Ti servono i seguenti dati:
dateModified: '2017-09-19T09:16:42.502Z'
datePublished: '2017-09-19T09:16:43.350Z'
title: 'Come Partecipare a #ProgettoLAgo'
author: []
publisher: {}
via: {}
sourcePath: _posts/2017-05-30-come-partecipare-a-progettolago.md
hasPage: true
starred: false
datePublishedOriginal: '2017-05-30T08:17:56.008Z'
url: come-partecipare-a-progettolago/index.html
_type: Article

---
![](https://the-grid-user-content.s3-us-west-2.amazonaws.com/6692a01d-db9f-478a-8cda-9e16b25f8aaa.jpg)

# Come Partecipare a \#ProgettoLAgo

## Sei un proprietario di immobili da ristrutturare.

Se sei un proprietario di un immobile o di diversi immobili che non utilizzi in L'Ago o nei suoi immediati dintorni e vorresti metterli in vendita o metterli a reddito (cioè ricavare un guadagno dall'affitto degli stessi dopo un'operazione di restauro) ti chiediamo di compilare il modulo di preadesione proprietari che si trova in alto nella home page. Ti servono i seguenti dati:

* una email per farti ricontattare ed un telefono;
* dati catastali dell'immobile/immobili - foglio particella o mappale subalterno
* indirizzo dell'immobile
* stato dell'immobile

quando ci avrai fornito queste indicazioni preliminari ti ricontatteremo e analizzeremo con te se l'immobile ha le caratteristiche per rientrare fra quelli partecipanti a \#ProgettoLAgo. Se non sai come compilare il modulo puoi contattarci al numero di telefono +39 392 2906 078 e provvederemo a definire un appuntamento per compilare noi stessi il modulo di preadesione con le indicazioni che ci fornirai via telefono oppure clicca qui sotto sul pulsante e prova a compilare tu stesso il modulo di preadesione.
[PREADESIONE PROPRIETARI][0]

Per attuare \#ProgettoLAgo è necessario che sia raggiunta una massa critica di immobili (cubatura e proprietari) disponibili ad attuare il progetto e che aderiscano all'iniziativa. Alla fine del periodo di pre-adesione sarà verificato se la soglia minima di attuazione sarà stata raggiunta e se sarà possibile attivare la fase successiva. I proprietari che intendono procedere dovranno a questo punto nominare un rappresentante, in caso di proprietà frazionate, siglare mandato alla ATP MyArching per la gestione della proprietà immobiliare ( valorizzazione, progettazione, realizzazione e vendita/inserimento immobile per attività turistiche). La proprietà dovrà fornire al mandatario tutte le informazioni necessarie perché l'immobile possa essere inserito in \#ProgettoLAgo.

* dati catastali e planimetrie catastali
* verifica liceità urbanistica
* Valutazione immobiliare certificata
* APE o ACE
* rilievo dello stato dell'immobile
* documentazione fotografica interni esterni di tipo professionale

Se la proprietà non fornisce tali dati il mandatario può provvedere a fornire i dati mancanti a seguito di presentazione di un preventivo. Tutte le altre operazioni necessarie per la valorizzazione dell'immobile:

* progetto per autorizzazione
* progetto esecutivo
* capitolati prestazionali
* integrazione dell'immobile nel business plan \#ProgettoLAgo

saranno pagati alla firma del compromesso di vendita dell'immobile o alla manifestazione da parte del proprietario di dare inizio ai lavori di ristrutturazione per la messa a reddito dell'immobile.

I preventivi progettuali saranno comunque comunicati al proprietario e saranno redatti secondo un prezziario uniforme per tutti gl immobili ricadenti in \#ProgettoLAgo

## Hai una proprietà già ristrutturata.

In tal caso potresti proporre la tua proprietà per partecipare al sistema di accoglienza diffusa prevista per \#ProgettoLAgo. Una volta definiti dal Business plan generale i requisti e gli standard estetico funzionali degli immobili potremmo visitare la tua proprietà e verificare la loro presenza o i lavori necessari per adeguarsi a tali standard. L'inserimento della proprietà nel sistema di accoglienza diffusa . Se già gestisci un B&B o un appartamento per vacanza potrai delegare l'attività gestionale all'organizzazione che gestirà l'accoglienza di villaggio e te resterà solo il compito di raccogliere il reddito che il tuo investimento immobiliare produce. A te definire per quanto tempo mettere a disposizione l'immobile per l'attività turistica e quanto tempo dedicarlo al tuo uso personale. Il tuo immobile sarà pienamente integrato assieme agli altri immobili messi in vendita e ristrutturati che stanno partecipando alla prima fase di \#ProgettoLAgo.

## Ti interessa lavorare nell'indotto.

Se non hai un immobile da mettere in vendita ma vorresti trovare una fonte di reddito puoi candidarti per la gestione dei servizi turistici collegati all'accoglienza. \#ProgettoLAgo prevede servizi di:

* ristorazione
* contabilità e gestione dell'albergo diffuso e delle proprietà
* manutenzione degli immobili
* massaggi
* pulizia
* gestione delle aree sportive
* guida turistica

e molti altri servizi potrebbero essere implementati e gestiti dalla cooperativa sociale già ora esistente a L'Ago e che sarà il fulcro dell'attività ricettiva.

A breve, terminata la fase di preadesione proprietari sarà implementato il focus sulla gestione dell'attività turistica in modo da iniziare la preparazione del personale necessario e verificare le tempistiche e la crescita delle possibili attività turistiche indotte dalla ristrutturazione del villaggio.

[0]: https://goo.gl/forms/FNH0uvUvbNtGwyH93