---
inFeed: true
description: >-
  Se sei un proprietario di un immobile o di diversi immobili che non utilizzi
  in L’Ago o nei suoi immediati dintorni, anche terreni e vorresti metterli in
  vendita o metterli a reddito (cioè ricavare un guadagno dall’affitto degli
  stessi dopo un’operazione di restauro o riconversione) ti chiediamo di
  compilare il modulo di preadesione proprietari che si trova in alto nella home
  page o qui sotto. Ti servono i seguenti dati:
dateModified: '2018-02-03T17:50:59.301Z'
datePublished: '2018-02-03T17:51:02.621Z'
title: 'Come Partecipare a #ProgettoLAgo'
author: []
publisher: {}
via: {}
sourcePath: _posts/2017-05-30-come-partecipare-a-progettolago.md
hasPage: true
starred: false
datePublishedOriginal: '2017-05-30T08:17:56.008Z'
url: come-partecipare-a-progettolago/index.html
_type: Article

---
![](https://imgflo.herokuapp.com/graph/2b2431f8e7ba7b0/aa9d844bde34bf530c2f4d8dd6d4bcda/croprotate.jpg?cropheight=2619&cropwidth=4656&degrees=0&input=https%3A%2F%2Fthe-grid-user-content.s3-us-west-2.amazonaws.com%2F6692a01d-db9f-478a-8cda-9e16b25f8aaa.jpg&x=0&y=0)

# Come Partecipare a \#ProgettoLAgo

## Sei un proprietario di immobili da ristrutturare.

Se sei un proprietario di un immobile o di diversi immobili che non utilizzi in L'Ago o nei suoi immediati dintorni, anche terreni e vorresti metterli in vendita o metterli a reddito (cioè ricavare un guadagno dall'affitto degli stessi dopo un'operazione di restauro o riconversione) ti chiediamo di compilare il modulo di preadesione proprietari che si trova in alto nella home page o qui sotto. Ti servono i seguenti dati:

* una email per farti ricontattare ed un telefono;
* dati catastali dell'immobile/immobili - foglio particella o mappale subalterno;
* indirizzo dell'immobile;
* stato dell'immobile.

Quando ci avrai fornito queste indicazioni preliminari ti ricontatteremo e analizzeremo con te se l'immobile ha le caratteristiche per rientrare fra quelli partecipanti a \#ProgettoLAgo. 

Se non sai come compilare il modulo puoi contattarci al numero di telefono +39 392 2906 078 e provvederemo a definire un appuntamento per compilare noi stessi il modulo di preadesione con le indicazioni che ci fornirai via telefono oppure clicca qui sotto sul pulsante e prova a compilare tu stesso il modulo di preadesione.
[PREADESIONE PROPRIETARI][0]

Per attuare \#ProgettoLAgo è necessario che sia raggiunta una massa critica di immobili (cubatura e proprietari) disponibili ad attuare il progetto e che aderiscano all'iniziativa. Alla fine del periodo di pre-adesione sarà verificato se la soglia minima di attuazione sarà stata raggiunta e se sarà possibile attivare la fase successiva. I proprietari che intendono procedere dovranno a questo punto nominare un rappresentante, in caso di proprietà frazionate, siglare mandato al rappresentante dei professionisti per la gestione della proprietà immobiliare ( valorizzazione, progettazione, realizzazione e vendita o compartecipazione al progetto e inserimento dell' immobile per attività turistiche). La proprietà dovrà fornire al Professionista e al suo staff tutte le informazioni necessarie perché l'immobile possa essere inserito in \#ProgettoLAgo.

* dati catastali e planimetrie catastali
* verifica liceità urbanistica
* Valutazione immobiliare certificata
* APE o ACE
* rilievo dello stato dell'immobile
* documentazione fotografica interni esterni di tipo professionale

Se la proprietà non fornisce tali dati il Professionista può provvedere a fornire i dati mancanti a seguito di presentazione di un preventivo di spesa per il cliente.

Tutte le altre operazioni necessarie per la valorizzazione dell'immobile:

* progetto per autorizzazione
* progetto esecutivo
* capitolati prestazionali
* integrazione dell'immobile nel business plan e nel Programma di promozione di \#ProgettoLAgo 

Abbiamo definito che per partecipare al progetto occorre versare al Professionista una piccolo acconto iniziale a copertura delle spese iniziali per l'avvio del progetto.

Il Professionista ed il suo staff partecipano come investitori al progetto e quindi la maggior parte della loro parcella sarà pagata a lavoro eseguito, una volta che saranno stati rintracciati gli investitori che permetteranno al progetto di Spiccare il volo.

## Hai una proprietà già ristrutturata.

In tal caso potresti proporre la tua proprietà per partecipare al sistema di accoglienza diffusa prevista per \#ProgettoLAgo. Una volta definiti dal Business plan generale i requisti e gli standard estetico funzionali degli immobili potremmo visitare la tua proprietà e verificare la loro presenza o i lavori necessari per adeguarsi a tali standard. L'inserimento della proprietà nel sistema di accoglienza diffusa . Se già gestisci un B&B o un appartamento per vacanza potrai delegare l'attività gestionale all'organizzazione che gestirà l'accoglienza di villaggio e te resterà solo il compito di raccogliere il reddito che il tuo investimento immobiliare produce. A te definire per quanto tempo mettere a disposizione l'immobile per l'attività turistica e quanto tempo dedicarlo al tuo uso personale. Il tuo immobile sarà pienamente integrato assieme agli altri immobili messi in vendita e ristrutturati che stanno partecipando alla prima fase di \#ProgettoLAgo.

## Ti interessa lavorare nell'indotto.

Se non hai un immobile da mettere in vendita ma vorresti trovare una fonte di reddito puoi candidarti per la gestione dei servizi turistici collegati all'accoglienza. \#ProgettoLAgo prevede servizi di:

* ristorazione
* contabilità e gestione dell'albergo diffuso e delle proprietà
* manutenzione degli immobili
* massaggi
* pulizia
* gestione delle aree sportive
* guida turistica

e molti altri servizi potrebbero essere implementati e gestiti dalla cooperativa sociale già ora esistente a L'Ago e che sarà il fulcro dell'attività ricettiva.

A breve, terminata la fase di preadesione proprietari sarà implementato il focus sulla gestione dell'attività turistica in modo da iniziare la preparazione del personale necessario e verificare le tempistiche e la crescita delle possibili attività turistiche indotte dalla ristrutturazione del villaggio.

[0]: https://goo.gl/forms/FNH0uvUvbNtGwyH93