---
inFeed: true
description: >-
  L’Ago, è un piccolo borgo di origini medioevali arroccato su di un cocuzzolo 
  al centro della valle. Se lo conosci, probabilmente è perché in questo borgo
  ci hai vissuto, lo hai amato e continui a farlo, altrimenti è difficile che tu
  lo abbia potuto apprezzare. Lo scopo di questa  comunità è far sì che questo
  bell’esempio di vita sociale e tesori della tradizione amalgamati da una
  architettura contadina orgogliosa e semplice, possa proseguire a vivere in
  armonia nel futuro e nella natura. 
dateModified: '2018-05-06T23:30:45.606Z'
datePublished: '2018-05-06T23:30:48.610Z'
title: L’aspetto emozionale
author: []
publisher: {}
via: {}
sourcePath: _posts/2017-05-18-cosa-ti-proponiamo.md
hasPage: true
starred: false
datePublishedOriginal: '2017-05-28T21:13:10.484Z'
url: laspetto-emozionale/index.html
_type: Article

---
# L'aspetto emozionale
![](https://s3-us-west-2.amazonaws.com/the-grid-img/p/617617306e3098b65c5a6ed744f8a7cbc5871e03.jpg)

## L'Ago, un borgo pieno di magia...

L'Ago, è un piccolo borgo di origini medioevali arroccato su di un cocuzzolo al centro della valle. Se lo conosci, probabilmente è perché in questo borgo ci hai vissuto, lo hai amato e continui a farlo, altrimenti è difficile che tu lo abbia potuto apprezzare. Lo scopo di questa comunità è far sì che questo bell'esempio di vita sociale e tesori della tradizione amalgamati da una architettura contadina orgogliosa e semplice, possa proseguire a vivere in armonia nel futuro e nella natura. 

Sarebbe bello poter mantenere vivo L'Ago, senza stravolgerne tempi e ritmi, perché sono quelli che ne scandiscono la differenza con i luoghi più affollati della costa. 

Vorremmo portare persone che lo vivano e che lo possano scoprire, rispettando la sua tradizione, le sue forme e i suoi tempi, restaurare i molti immobili attualmente senza una destinazione, per ridare nuova vita all'impianto urbano esistente. 

Sarebbe bello se i giovani, e i meno giovani, la comunità tutta che ancora vive a L'Ago, o lo vive durante il periodo estivo, potesse trovare una fonte di reddito e lavoro proprio nel paese che ama. 

Sarebbe bello se si potessero restaurare gli immobili e aumentare il loro valore senza dover impegnare i risparmi ma si potesse gestire l'investimento necessario in modo intelligente, facendo in modo che finalmente le molte case in vendita e invendute da molto tempo trovino un acquirente. 

Sarebbe... ma cosa manca perché si possano tramutare in "fatti" questi concetti affinché il proposito si possa realizzare? 

Il progetto proposto da MyArching è lo spunto per la comunità locale per far si che ciò avvenga.

## Cosa ha proposto lo Staff MyArching?

<iframe src="https://the-grid.github.io/ed-location/?latitude=44.228411022308&amp;longitude=9.675607681274414&amp;zoom=14" style=""></iframe>

[MyArching][0] è un insieme di professionisti che ha costruito un rapporto di collaborazione con gli abitanti e proprietari immobiliari di L'Ago attivando un progetto partecipato e condiviso per la riqualificazione del borgo ed il recupero abitativo dei tanti immobili non più vissuti e abbandonati. Il progetto si impernia sul restauro delle case per renderle parte di un complesso turistico ricettivo che coniughi diversi tipi di ospitalità: dall'albergo diffuso agli alloggi B&B condividendo servizi comuni e permettendo ai proprietari una gestione del patrimonio immobiliare che sia fonte di reddito per la comunità ed i proprietari immobiliari. Obiettivo è quello di aumentare la visibilità e il valore sul mercato immobiliare degli immobili attualmente in vendita e dei terreni agricoli e boschivi che erano la struttura produttiva su cui il borgo fondava la propria vita perchè il recupero dell'ambiente e delle prerogative agricole e naturali della zona è funzionale anche all'attività sociale che deve proprio trarre da questo l'aspetto differenziante con cui proporsi sul mercato del turismo.

[0]: http://costumer.myarching.link/staff