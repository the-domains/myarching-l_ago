---
inFeed: true
description: >-
  L’Ago, lo conosci e ci stiamo rivolgendo a te, che questo borgo lo hai vissuto
  e amato e continui a farlo; lo scopo di noi tutti, Tu compreso, che sei
  arrivato qui in questa pagina, è di fare in modo che questo bell’esempio di
  vita sociale e tesori della tradizione amalgamati da una architettura
  contadina orgogliosa e semplice, possa proseguire a vivere in armonia nel
  futuro e nella natura. Sarebbe bello poter portare più vita a L’Ago, persone
  che lo vivano e che lo possano scoprire, rispettando la sua tradizione, le sue
  forme e i suoi tempi, restaurare i molti immobili attualmente senza una
  destinazione, ridare nuova vita all’impianto urbano esistente. Sarebbe bello
  se i giovani, e i meno giovani, la comunità tutta che ancora vive a L’Ago, o
  lo vive durante il periodo estivo, potesse trovare una fonte di reddito e
  lavoro proprio nel paese che ama. Sarebbe bello se si potessero restaurare gli
  immobili e aumentare il loro valore senza dover impegnare i risparmi ma si
  potesse gestire l’investimento necessario in modo intelligente facendo in modo
  che finalmente le molte case in vendita e invendute da molto tempo trovino un
  acquirente. Sarebbe… ma cosa manca perchè si possano tramutare in “è” questi
  concetti affinché il proposito si possa realizzare?
dateModified: '2017-07-09T10:56:15.717Z'
datePublished: '2017-07-09T10:56:17.741Z'
title: L’aspetto emozionale
author: []
publisher: {}
via: {}
sourcePath: _posts/2017-05-18-cosa-ti-proponiamo.md
hasPage: true
starred: false
datePublishedOriginal: '2017-05-28T21:13:10.484Z'
url: laspetto-emozionale/index.html
_type: Article

---
# L'aspetto emozionale
![](https://the-grid-user-content.s3-us-west-2.amazonaws.com/ea844278-b40f-4a9e-93d8-1127d8632cf6.jpg)

## Cosa pensa chi è di casa a L'Ago?

L'Ago, lo conosci e ci stiamo rivolgendo a te, che questo borgo lo hai vissuto e amato e continui a farlo; lo scopo di noi tutti, Tu compreso, che sei arrivato qui in questa pagina, è di fare in modo che questo bell'esempio di vita sociale e tesori della tradizione amalgamati da una architettura contadina orgogliosa e semplice, possa proseguire a vivere in armonia nel futuro e nella natura. Sarebbe bello poter portare più vita a L'Ago, persone che lo vivano e che lo possano scoprire, rispettando la sua tradizione, le sue forme e i suoi tempi, restaurare i molti immobili attualmente senza una destinazione, ridare nuova vita all'impianto urbano esistente. Sarebbe bello se i giovani, e i meno giovani, la comunità tutta che ancora vive a L'Ago, o lo vive durante il periodo estivo, potesse trovare una fonte di reddito e lavoro proprio nel paese che ama. Sarebbe bello se si potessero restaurare gli immobili e aumentare il loro valore senza dover impegnare i risparmi ma si potesse gestire l'investimento necessario in modo intelligente facendo in modo che finalmente le molte case in vendita e invendute da molto tempo trovino un acquirente. Sarebbe... ma cosa manca perchè si possano tramutare in "è" questi concetti affinché il proposito si possa realizzare?

## Cosa ti propone MyArching?

<iframe src="https://the-grid.github.io/ed-location/?latitude=44.228411022308&amp;longitude=9.675607681274414&amp;zoom=14" style=""></iframe>

L'Associazione Temporanea di Professionisti MyArching (ATP MyArching) - costola commerciale dell'associazione senza fini di lucro Archingstudio che supporta lo sviluppo tecnico e organizzativo dei liberi professionisti nel campo della progettazione civile, propone a tutti gli abitanti e proprietari immobiliari di L'Ago un progetto partecipato e condiviso per la riqualificazione del borgo ed il recupero abitativo dei tanti immobili non più vissuti e abbandonati per tramutare questi sogni in propositi attuabili e concreti. Il progetto si impernia sul restauro delle case per renderle parte di un complesso turistico ricettivo che coniughi diversi tipi di ospitalità: dall'albergo diffuso agli alloggi B&B condividendo servizi comuni e permettendo ai proprietari una gestione del patrimonio immobiliare che sia fonte di reddito per la comunità ed i proprietari immobiliari. Questo progetto è concepito perché sia possibile intercettare diversi tipi di investitori in un contesto integrato che permetta, una volta raggiunto il numero critico di adesioni all'iniziativa, di creare una vera attività turistica rendendo L'Ago integrato nel circuito turistico dello spezzino e sia possibile mettere in posizione di visibilità aumentata sul mercato immobiliare gli immobili attualmente in vendita e che necessitano di una ristrutturazione. Si fa in modo che si crei un'offerta che possa emergere dallo stagnante mercato immobiliare fornendo ai possibili investitori i dati necessari a evidenziare le potenzialità economiche dell'investimento e delle potenzialità di sviluppo dell'area.