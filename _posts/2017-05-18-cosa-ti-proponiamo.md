---
inFeed: true
description: >-
  L’Ago, o lo conosci perché in questo borgo ci hai vissuto, lo hai amato e
  continui a farlo oppure è assai difficile che sia un paese noto. Lo scopo di
  noi tutti, Tu compreso, che sei arrivato qui in questa pagina, è di fare in
  modo che questo bell’esempio di vita sociale e tesori della tradizione
  amalgamati da una architettura contadina orgogliosa e semplice, possa
  proseguire a vivere in armonia nel futuro e nella natura. Sarebbe bello poter
  portare più vita a L’Ago, ma senza stravolgerne tempi e ritmi perché sono
  quelli che ne scandiscono la differenza con i luoghi più affollati.  Vorremmo
  portare persone che lo vivano e che lo possano scoprire, rispettando la sua
  tradizione, le sue forme e i suoi tempi, restaurare i molti immobili
  attualmente senza una destinazione, per ridare nuova vita all’impianto urbano
  esistente. Sarebbe bello se i giovani, e i meno giovani, la comunità tutta che
  ancora vive a L’Ago, o lo vive durante il periodo estivo, potesse trovare una
  fonte di reddito e lavoro proprio nel paese che ama. Sarebbe bello se si
  potessero restaurare gli immobili e aumentare il loro valore senza dover
  impegnare i risparmi ma si potesse gestire l’investimento necessario in modo
  intelligente, facendo in modo che finalmente le molte case in vendita e
  invendute da molto tempo trovino un acquirente. Sarebbe… ma cosa manca perché
  si possano tramutare in “è” questi concetti affinché il proposito si possa
  realizzare? E’ quello a cui cerca di rispondere il progetto proposto da
  MyArching.
dateModified: '2018-02-10T11:26:13.723Z'
datePublished: '2018-02-10T11:26:14.247Z'
title: L’aspetto emozionale
author: []
publisher: {}
via: {}
sourcePath: _posts/2017-05-18-cosa-ti-proponiamo.md
hasPage: true
starred: false
datePublishedOriginal: '2017-05-28T21:13:10.484Z'
url: laspetto-emozionale/index.html
_type: Article

---
# L'aspetto emozionale
![](https://s3-us-west-2.amazonaws.com/the-grid-img/p/617617306e3098b65c5a6ed744f8a7cbc5871e03.jpg)

## Dove collochiamo L'Ago?

L'Ago, o lo conosci perché in questo borgo ci hai vissuto, lo hai amato e continui a farlo oppure è assai difficile che sia un paese noto. Lo scopo di noi tutti, Tu compreso, che sei arrivato qui in questa pagina, è di fare in modo che questo bell'esempio di vita sociale e tesori della tradizione amalgamati da una architettura contadina orgogliosa e semplice, possa proseguire a vivere in armonia nel futuro e nella natura. Sarebbe bello poter portare più vita a L'Ago, ma senza stravolgerne tempi e ritmi perché sono quelli che ne scandiscono la differenza con i luoghi più affollati. Vorremmo portare persone che lo vivano e che lo possano scoprire, rispettando la sua tradizione, le sue forme e i suoi tempi, restaurare i molti immobili attualmente senza una destinazione, per ridare nuova vita all'impianto urbano esistente. Sarebbe bello se i giovani, e i meno giovani, la comunità tutta che ancora vive a L'Ago, o lo vive durante il periodo estivo, potesse trovare una fonte di reddito e lavoro proprio nel paese che ama. Sarebbe bello se si potessero restaurare gli immobili e aumentare il loro valore senza dover impegnare i risparmi ma si potesse gestire l'investimento necessario in modo intelligente, facendo in modo che finalmente le molte case in vendita e invendute da molto tempo trovino un acquirente. Sarebbe... ma cosa manca perché si possano tramutare in "è" questi concetti affinché il proposito si possa realizzare? E' quello a cui cerca di rispondere il progetto proposto da MyArching.

## Cosa ti propone lo Staff MyArching?

<iframe src="https://the-grid.github.io/ed-location/?latitude=44.228411022308&amp;longitude=9.675607681274414&amp;zoom=14" style=""></iframe>

[MyArching][0] è un insieme di professionisti che propone a tutti gli abitanti e proprietari immobiliari di L'Ago un progetto partecipato e condiviso per la riqualificazione del borgo ed il recupero abitativo dei tanti immobili non più vissuti e abbandonati, per tramutare questo sogno in proposito attuabile e concreto. Il progetto si impernia sul restauro delle case per renderle parte di un complesso turistico ricettivo che coniughi diversi tipi di ospitalità: dall'albergo diffuso agli alloggi B&B condividendo servizi comuni e permettendo ai proprietari una gestione del patrimonio immobiliare che sia fonte di reddito per la comunità ed i proprietari immobiliari. Obiettivo è quello di aumentare la visibilità e il valore sul mercato immobiliare degli immobili attualmente in vendita e che necessitano di ristrutturazione, collegando il tutto anche ad un recupero dell'ambiente e delle prerogative agricole e naturali della zona

[0]: http://costumer.myarching.link/staff